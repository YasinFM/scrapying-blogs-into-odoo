<div style=""><section data-wb="4"><p style="margin-right:0">با سرد شدن هوا و شروع فصل زمستان سرماخوردگی بین پرندگان هم شایع می‌شود. می‌خواهیم در این پست شما را با این نوع بیماری و راه‌های درمان آن آشنا کنیم.</p><p style="margin-right:0">سرماخوردگی یک بیماری ویروسی است و راه درمانی ندارد. تنها راه درمان نگهداری و مراقبت مناسب از پرنده هست تا دوره بیماری را سپری کند.</p><p style="margin-right:0">گذشته از این بیماری (بخصوص تکرار بیماری‌های متفاوت) منجر به ضعیف شدن پرنده و در نهایت مرگ آن می‌شود بنابر این باید تلاش کنید که پرنده تا جای ممکن در معرض بیماری قرار نگیرد.</p><h3 style="margin-right:0">عوامل سرماخوردگی</h3><p style="margin-right:0">قبل از هرچیز بهتر است که محیط نگهداری خود را برای فصل سرما آماده کنید. برای این کار سعی کنید که عوامل ایجاد بیماری سرما خوردگی را از محیط حذف کنید.</p><p style="margin-right:0">مهم‌ترین عوامل بیماری سرما خوردگی عبارتند از:</p><ol><li>هوای سرد</li><li>حمام در هوای سرد و یا خشک نشدن پرنده</li><li>ضعیف شدن بدن پرنده</li><li>نوشیدن مایعات سرد</li></ol><h3 style="margin-right:0">علائم بیماری سرماخوردگی</h3><p style="margin-right:0"> سرماخوردگی معمولا در فصل‌های سرد رخ می‌دهد. بنابر این اگر علائم زیر در فصل سرد در طوطی برزیلی، عروس هلندی، کاسکو و یا مرغ عشق شما رخ داد با اطمینان می‌توان گفت که پرنده سرماخوردگی دارد.</p><ol><li>عطسه</li><li>ریزش آب از چشم ها</li><li>تنفس شدید و صدا دار</li><li>پلک های قرمز</li><li>گرفتگی بینی</li></ol><h2 style="margin-right:0">نحوه درمان سرماخوردگی</h2><p style="margin-right:0">قبل از این نیز اشاره شد که تنها راه درمان نگهداری مناسب از پرنده است تا دوره بیماری را طی کند.</p><p style="margin-right:0">از مهم‌ترین کارهایی که در نگهداری مناسب پرنده باید انجام داد:</p><ol><li>محیط نگهداری را گرم کنید</li><li>رطوبت اتاق را بالا ببرید</li><li>مایعات ولرم مثل بابونه جوشانده به پرنده بدهید</li><li>از مولتی ویتامین مخصوص عروس هلندی استفاده کنید</li><li>از حمام کردن پرنده خودداری کنید</li><li>با پرنده بازی نکنید. بگذارید تا زمانیکه سلامتی خود را بدست میاورد استراحت کند.</li></ol><p style="margin-right:0">نکته: در صورتیکه سرما خوردگی در مراحل پیشرفته باشد، باید آنتی بیوتیک مصرف کرده و تحت نظر پزشک باشد.</p><h3 style="margin-right:0"> </h3></section></div>